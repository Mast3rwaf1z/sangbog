\begin{sang}{Svantes lykkelige dag}{Melodi - Svantes lykkelige dag}
\spal 2
\begin{vers}
Se hvilken morgenstund. 
Solen er rød og rund.
Nina er gået i bad. 
Og jeg spiser ostemad.
Livet er ikke det værste man har
og om lidt er kaffen klar.
\end{vers}
\begin{vers}
Blomsterne blomstrer op.
Der går en edderkop.
Fuglene flyver i flok 
når de er mange nok.
Lykken er ikke det værste man har
og om lidt er kaffen klar.
\end{vers}
\vfill
\begin{vers}
Græsset er grønt og vådt.
Bierne har det godt.    
Lungerne fråser i luft. 
Åh, hvilken snerleduft! 
Glæden  er ikke det værste man har
og om lidt er kaffen klar.
\end{vers}
\begin{vers}
Sang under brusebad.
Hun må vist være glad.
Himlen er temmelig blå.
Det kan jeg godt forstå.
Lykken er ikke det værste man har
og om lidt er kaffen klar.
\end{vers}
\begin{vers}
Nu kommer Nina ud,
nøgen, med fugtig hud,
kysser mig kærligt og går
ind for at re' sit hår. 
Livet  er ikke det værste man har
og om lidt er kaffen klar.
\end{vers}
\laps
\end{sang}